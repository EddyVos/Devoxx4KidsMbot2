ifndef::imagesdir[:imagesdir: ../images]
:nofooter:

== Arduino-mode

[.lead]
_In de vorige opdrachten heb je je laptop als een soort afstandsbediening gebruikt. We gaan nu kijken hoe je je robot zelf z'n gang kan laten gaan._

=== Machine Code bekijken in Arduino-mode

We maken onze Scratch-programma's in het computerprogramma 'Makeblock'. Als je je programma start, draait jouw Scratch
programma eigenlijk binnen Makeblock. Makeblock vertaalt iedere Scratch-opdracht in een machinetaalinstructie en stuurt die
één voor één naar de mBot.

Een opdracht als image:blokje/ga-met-snelheid-100.png[] vertaalt Makeblock bijvoorbeeld naar:

 ff 55 07 00 02 05 9c ff 64 00

====
[discrete]
== *Zelf uitproberen* image:icon/owl.png[float="right"]
***
.Machinecode naar de mBot sturen

In Arduino mode kunnen we precies zien welke machinecodes Makeblock naar je mBot stuurt! Maak dit programmaatje:

image:opdracht3/rgb-ledjes.png[]

Zorg ervoor dat bij apparaten de Mode-schakelaar op UPLOADEN staat!

image:opdracht3/upload.png[]

Open vervolgens 'Arduino mode':

image:opdracht3/arduino-mode.png[]

Start het programma. Kijk goed naar de uitvoer rechts onder op je scherm. Dit is de machine code die makeblock naar je
mBot stuurt. Kun je ontdekken wat het verschil is tussen de machine codes voor rood, groen en blauw?
====

// page break
<<<

=== Uploaden in Arduino-mode

Wanneer je laptop in 'afstandsbedieningmodus' verbonden is met de mBot, dan stuurt Makeblock de Scratch-blokjes dus
1 voor een naar je mBot, vertaalt in machinecode. En in Arduino-mode kun je dus zien hoe die machinecodes eruit zien,
en op welk moment ze verstuurd worden.

Het nadeel hiervan is dat je laptop verbonden moet zijn met de mBot, en je programma in Makeblock moet draaien. Wat we
eigenlijk willen, is dat we ons Scratch-programma naar de mBot sturen en op de mBot zelf draaien. Uploaden noemen
we dat. Je kunt dan de verbinding met je laptop verbreken of de laptop zelfs uitzetten, en dan nog kan de mBot gewoon je
programma blijven draaien, zonder hulp. Uploaden doen we ook vanuit Arduino-mode.

In het witte vlak boven het grijze vlak waar je de machinecodes voorbij zag komen, zie je allemaal Engelse woorden staan
en veel haakjes enzo. Daar komt straks ons Scratch-programma te staan in de taal C++. Ziet er ingewikkeld uit, vind je
niet? Gelukkig hoeven we niks zelf te bedenken van wat daar staat. Dat doet Makeblock voor ons. Kijk maar:

====
[discrete]
== *Zelf uitproberen* image:icon/owl.png[float="right"]
***
.Vertalen van Scratch naar C++

Zoek in de blokjes categorie image:blokje/categorie/gebeurtenis.png[] het image:blokje/mbot-programma.png[] -blokje en sleep dit
boven je programmaatje. Vervang het image:blokje/groene-vlag.png[]-blokje hiermee en kijk ondertussen naar wat er rechts
op het scherm gebeurt met het C++ programma. Zag je wat er gebeurde?
====

Wanneer je dus je Scratch-programma begint met het image:blokje/mbot-programma.png[], dan vertaalt Makeblock het naar een
C\++ programma. Dat C++ code kan vervolgens in zijn geheel omgezet worden naar machinetaal en uploaded worden naar de mBot
Dat doe je met het 'Upload naar Arduino'-knopje bovenin je scherm:

====
[discrete]
== *Zelf uitproberen* image:icon/owl.png[float="right"]
***
.C++ programma uploaden

image:opdracht3/uploaden.png[]

Zorg dat de USB-kabel aangesloten is, de seriële poort in makeblock verbonden is en druk dan op bovenstaand knopje.
Kijk wat er allemaal gebeurt op je scherm.

Als alles klaar is, staat er zoiets onderaan je scherm:

 avrdude: verifying ...
 avrdude: 6570 bytes of flash verified

 avrdude done.  Thank you.

Neem nu de USB kabel los en zet de mBot uit en weer aan. Wat gebeurt er?
====
